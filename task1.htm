<html>

<body>
<b>Мудра кицька</b> <br>
На <b>столі</b> стояв кухлик з молоком. <b>Кицька</b> його побачила, і схотілось їй молочка. Скочила на стіл – та до кухлика. Аж тут лихо: <b>голова</b> в кухлик не влазить. Так <u>гарно</u> <b>молоко</b> пахне, а язиком до нього <b>кицька</b> не сягне. 
Засмутилась <b>вона</b>, але ненадовго . . . Скоро <b>кицька</b> зміркувала, що їй робити. <b>Вона</b> почала вмочати лапку в молоко й обсмоктувати її. Умочить лапку, обсмокче з неї <b>молоко</b> й знов вмокає. 
Так і застали її над кухликом, коли <b>вона</b> добувала з нього молоко. 
<br><br>

<b>Квітковий годинник</b> <br> 
Кожна <b>квітка</b> о своїй порі розкриває пелюстки назустріч сонцю. І в певний час згортає їх. Блакитні <b>квітки</b> – то цикорій. Ростуть <b>вони</b> у полі, на луках, на узліссі. <b>Вони</b> не сплюхи. Прокидаються між четвертою й п’ятою годинами ранку. Є <b>квіти</b>, що прокидаються пізніше. Для <b>шипшини</b> ранок настає рівно о шостій. Одночасно з нею розгортають пелюстки <b>мак</b>, <b>кульбаба</b> та <b>нечуй – вітер</b>. <b>Водяна лілія</b> прокинулась о сьомій. А от <b>нагідки</b> – справжні сплюхи. <b>Вони</b> прокидаються аж о десятій, тоді, коли <b>цикорій</b> свої пелюстки вже починає стуляти . . . 
<br><br>
<b>Корова, кінь і пес</b><br> 
<b>Корова</b>, <b>кінь</b> і <b>пес</b> засперечалися між собою, кого із них господар найбільше любить. 
- Звичайно, мене, - каже <b>кінь</b>, - я йому плуга й борону тягаю, дрова з лісу вожу, <b>він</b> сам на мені в місто їздить. Пропав би <b>він</b> без мене. 
- Ні, <b>господар</b> більше мене любить, - каже <b>корова</b>, - я все його сімейство молоком напуваю. 
- Ні, <b>господар</b> більше мене любить, - гарчить <b>пес</b>, - я його хату стережу. Вислухав <b>господар</b> цю суперечку та й каже: 
- Перестаньте сваритися, всі ви мені <u>потрібні</u>, і кожен із вас <u>добрий</u> на своєму місці. Але сам себе ніхто не хвалить! 
<br><br>
<b>Хто дужче любить </b><br>
Були якось <b>Петько</b> з <b>Миколою</b> в лісі. Суниць <b>вони</b> назбирали мало, зате двох їжаків зловили. Трапились <b>вони</b> на дорозі – ну як не взяти? Понесли <b>хлопці</b> їжаків додому, кожний до себе. 
Минуло кілька днів. Знову зустрілися <b>хлопчики</b> і засперечалися, хто з них <u>більше</u> любить свого їжака. <b>Петька</b> хвалиться, що годує їжака молоком, ганчір’я намостив у коморі, мало не голки йому чистить. 
- А ти що зробив для свого їжака? – питає. 
- Нічого, - похмуро відповів <b>Микола</b>. 
- От бачиш, - сказав <b>Петька</b>, - не любиш ти свого їжака. 
- Ні, люблю, - заперечив <b>Микола</b>, - я його до лісу відніс, випустив на волю. <br><br>
</body>
</html>